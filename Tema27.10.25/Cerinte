Probleme subprograme-stil bac
 

1. Se numesc prietene două numere naturale distincte a și b dacă suma divizorilor proprii ai lui a este egală cu b, iar suma divizorilor proprii ai lui b este egală cu a.
Subprogramul prietene are doi parametri, a și b, prin care primește două numere naturale. Subprogramul returnează valoarea 1 dacă numerele a și b sunt prietene și 0 în caz contrar.
Scrieți definiția completă a subprogramului.
Exemplu: pentru a=220 și b=284 subprogramul returnează valoarea 1.
 
 
 
2. Subprogramul oglindit are un singur parametru, n, prin care primește un număr natural (n ∈ [0,10⁹]).
Subprogramul returnează numărul obținut prin scrierea cifrelor lui n în ordine inversă.
Scrieți definiția completă a subprogramului.
Exemplu: pentru n=12530 se returnează 3521.
 
 
 
 
3. Subprogramul cifimp are un singur parametru, n, prin care primește un număr natural (n ≤ 10⁹).
Subprogramul returnează produsul cifrelor impare ale lui n. Dacă n nu conține cifre impare, subprogramul returnează 0.
Scrieți definiția completă a subprogramului.
Exemplu: pentru n=2468 se returnează 0, iar pentru n=3529 se returnează 135.
 
 
 
 
4. Subprogramul nrprime are un singur parametru, n, prin care primește un număr natural nenul.
Subprogramul returnează numărul de valori prime din intervalul [1, n].
Scrieți definiția completă a subprogramului.
Exemplu: pentru n=10 se returnează 4.
 
 
 
 
5. Subprogramul cmmdc are doi parametri, a și b, prin care primește două numere naturale nenule.
Subprogramul returnează cel mai mare divizor comun al celor două numere.
Scrieți definiția completă a subprogramului.
Exemplu: pentru a=84 și b=60 se returnează 12.
 
6. Subprogramul distincte are un singur parametru, n, prin care primește un număr natural (n ∈ [1,10⁹]).
Subprogramul returnează valoarea 1 dacă toate cifrele numărului n sunt distincte și 0 în caz contrar.
Scrieți definiția completă a subprogramului.
Exemplu: pentru n=1234 se returnează 1, iar pentru n=1123 se returnează 0.
 
 
 
 
 
7. Subprogramul sumdiv are un singur parametru, n, prin care primește un număr natural.
Subprogramul returnează suma tuturor divizorilor pozitivi ai numărului n.
Scrieți definiția completă a subprogramului.
Exemplu: pentru n=12 se returnează 28.
 
 
 
 
 
8. Subprogramul factori are un singur parametru, n, prin care primește un număr natural (n ≥ 2).
Subprogramul afișează pe ecran toți divizorii proprii ai numărului n, în ordine crescătoare, separați prin câte un spațiu.
Scrieți definiția completă a subprogramului.
Exemplu: pentru n=12 se afișează pe ecran 2 3 4 6.
 
 
 
 
 
9. Subprogramul elimp are un singur parametru, n, prin care primește un număr natural.
Subprogramul returnează numărul obținut prin eliminarea tuturor cifrelor pare din scrierea lui n.
Scrieți definiția completă a subprogramului.
Exemplu: pentru n=2457812 se returnează 571.
 
 
 
 
 
 
10. Subprogramul cmmc are doi parametri, a și b, prin care primește două numere naturale nenule.
Subprogramul returnează cel mai mic multiplu comun al celor două numere.
Scrieți definiția completă a subprogramului.
Exemplu: pentru a=6 și b=8 se returnează 24.
 
11. Se numește rotund un număr natural dacă prima și ultima sa cifră sunt egale.
Subprogramul rotund are un singur parametru, n, prin care primește un număr natural.
Subprogramul returnează valoarea 1 dacă numărul este rotund și 0 în caz contrar.
Exemplu: pentru n=232 se returnează 1, iar pentru n=120 se returnează 0.
 
 
 
 
 
 
 
12. Subprogramul nr_cifre are un singur parametru, n, prin care primește un număr natural nenul.
Subprogramul returnează numărul de cifre ale lui n.
Exemplu: pentru n=3058 se returnează 4.
 
 
 
 
 
 
13. Se consideră două numere naturale a și b.
Subprogramul div_comuni are doi parametri, a și b, prin care primește cele două numere.
Subprogramul returnează numărul de divizori comuni ai acestora.
Exemplu: pentru a=12 și b=18 se returnează 4.
 
 
 
 
 
 
14. Se numește cifră dominantă a unui număr natural n cifra care apare de cele mai multe ori în scrierea sa.
Subprogramul dominanta are un singur parametru, n, prin care primește un număr natural.
Subprogramul returnează cifra dominantă a lui n. Dacă există mai multe cifre cu aceeași frecvență maximă, se returnează cea mai mare dintre ele.
Exemplu: pentru n=2233312 se returnează 3.
 
 
 
 
 
 
 
15. Subprogramul pprime are un singur parametru, n, prin care primește un număr natural (n≥2).
Subprogramul returnează cel mai mare număr prim mai mic decât n.
Exemplu: pentru n=20 se returnează 19.